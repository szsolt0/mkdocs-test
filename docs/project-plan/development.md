# Fejlesztési Terv

A játékfejlesztés 8 hetes időtartamra lett tervezve, amely során minden hétnek
meghatározott célja és fókusza van. A csapat összehangolt munkával, heti három
egyeztetéssel és folyamatos együttműködéssel halad előre a játék végleges formájáig.

## Koncepcióalkotás és tervezés

(1--2. hét)

- A játék világának, hangulatának és fő mechanikáinak részletes kidolgozása
- Játékmeneti rendszer, mutatók (éhség, stressz, reputáció stb.) és morális
  döntések struktúrájának megtervezése
- A három munkatípus (állami, maszek, informális) funkcionális felépítése
- Képernyők közötti váltás és alap felhasználói felület vázlatainak elkészítése
- Tervezési dokumentáció és fejlesztési menetrend véglegesítése

## Grafikai elemek és textúrák fejlesztése

(3--4. hét)

- A különböző munkakörnyezetekhez (autószerelő műhely, bolt, iroda) tartozó
  hátterek és tárgyi elemek megrajzolása
- A 2D-s grafikai stílus egységesítése, a szocialista korszakhoz hű hangulat
  megteremtése
- Családi ház, UI-elemek (mutatósávok, karakterikonok, eseményszövegek) grafikai
  kidolgozása
- Kezdeti animációk, alap textúrák és interakciós vizuális visszajelzések létrehozása

## Játszható prototípus összeállítása

(5--6. hét)

- A játékmenet elsődleges logikáinak összefűzése (mutatók frissülése, munkavégzés, események)
- Képernyőváltási rendszer beépítése (navigáció jobbra–balra a munkák között, fel–le egyéb helyszínekhez)
- Egyszerű morális döntési rendszer működésének tesztelhető változata
- Alap játékciklus (egy nap működése: munkavégzés – pihenés – új nap) implementálása
- Alapvető visszajelzések (pl. éhségjelző csökkenése, pénzmozgás, eseménymegjelenítés) működése

## Véglegesítés és kiadásra kész verzió

(7--8. hét)

- Játékmechanikák finomhangolása, munkák közötti egyensúly beállítása
- Belső tesztelés: bugfixek, UI-átalakítás, optimalizálás
- Véletlenszerű események bővítése és morális döntések következményeinek
  teljes integrálása
- Naplózási rendszer beépítése, pontozásos rendszer kidolgozása
- Játék végi állapotok implementálása (éhenhalás, rendszerváltás)
- Végső build létrehozása, tesztelés utáni kiadás
